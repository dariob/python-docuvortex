Il nostro Centro Studi
Innovazione Contrattazione Partecipazione

Il Centro Studi InContra nasce per promuovere l’innovazione del mercato del lavoro attraverso attività di studio e ricerca che favoriscano il confronto tra professionisti, esperti e studiosi dei temi del lavoro, con l'obiettivo di diventare punto di riferimento nell'ambito delle relazioni sindacali in un'ottica di costante crescita e innovazione nelle relazioni sindacali.

Attraverso l'azione del Centro Studi InContra vogliamo dare l'avvio a una nuova stagione di relazioni industriali e a un modello innovativo basato sul rispetto del pluralismo, come dettato dalla Costituzione.

La nostra contrattazione collettiva fornisce:

risultati tangibili in materia di politiche attive
costante adeguamento delle competenze
efficienza organizzativa e flessibilità 
erogazioni salariali legate a incrementi della produttività
welfare aziendale.

InContra esercita un'attività di supporto, monitoraggio, divulgazione scientifica e consulenza per garantire professionalità e competenze nell'ambito delle politiche del lavoro a professionisti, imprese, enti pubblici e privati.

Il Centro Studi InContra, in collaborazione con il Dipartimento di Management della Facoltà di Economia di Sapienza Università di Roma, ha dato vita all’Osservatorio permanente per la mappatura di competenze digitali, nuovi profili di ruolo e nuovi modelli organizzativi, a supporto dello sviluppo delle aziende del settore digitale.